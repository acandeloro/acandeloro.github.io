---
layout: post
title:  Capitoli §16 -- §20 de "La crisi delle scienze europee" di Edmund Husserl
date:   2021-03-12 11:40:16
tags: gruppolettura
description: Tale incontro si è tenuto il giorno 12 marzo 2021. È stata letta la SECONDA PARTE de "La crisi delle scienze europee e la fenomenologia trascendentale", capitoli dall’ §16 al §2', pag. da 102 a 110 dell’edizione https://www.ilsaggiatore.com/libro/la-crisi-delle-scienze-europee-e-la-fenomenologia-trascendentale-2/ , e la appendice IV.
---

Relatrice principale: Melissa

# Riflessioni personali

#### Appendice IV al §12

Nella fisica classica «tutto l’essente della natura è univocamente determinato grazie al suo essere causale». Nella «nuova concezione dell’accadere naturale», la natura è sempre vincolata all’esistenza di certe leggi, quindi il concetto di legge e formula permane anche nelle nuove teorie. Pertanto «ciò prescrive una regola causale a tutti gli accadimenti. E proprio questo costituisce la probabilità obiettiva». Se vogliamo, c’è uno spostamento del concetto di obiettività (dalle leggi deterministiche a quelle probabilistiche), ma _obiettiva la legge rimane_. Ovviamente qua Husserl si riferisce alla meccanica quantistica, ma il “relativismo” della Relatività Generale può subire un ragionamento simile: l’obiettività rimane se presupponiamo di poterci immedesimare nel soggetto relativistico che osserva la luce.

Per quanto riguarda il concetto di causalità, nella nuova fisica cambia, e cambia in due modi concettualmente diversi. Husserl (parlando sempre della meccanica quantistica direi) dice che la causalità non è calcolabile nella sua indiviudalità ma nel suo complesso: un chiaro riferimento al fatto che di oggettivo e osservabile ci sono sono i valori di aspettazione, ovvero la media su un grande numero di misure. _La causalità è solo in ciò che posso osservare? La probabilità fa si che la causalità diventi una legge del gruppo._

Husserl dice anche «La nuova fisica è la fisica di una natura pensata in modo tipico-individuale». Cosa significa tipico-individuale? Il metodo qua diventa un «essere-sempre-nella-relatività»: nuovamente, qua fa riferimento alla meccanica quantistica, ma immagino anche alla relatività. Ad ogni modo, il merito della nuova fisica sta nel rendere evidente questa cosa. Dice anche «la coesistenza di totalità implica la compossibilità nell’unità del mondo»: che significa? Qua comunque siamo su un altro livello rispetto alla compossibilità di cui parlavamo l’altra volta, qua è _un fattore non cancellabile_ con un lavoro infinito, è un fattore che rimane, non si rimuove.

Altri due concetti a cui fa riferimento Husserl: _«attegiamento astrattivo», sempre più radicale,_ e il fatto che «la natura non è il mondo». La fisica «non può che affermare un piccolo strato del mondo concreto»: qua penso al fatto che gli esperimenti sono fatti in condizioni specifiche, sicuramente non in situazioni quotidiane: sono esperimenti (ripetibili) ma in situazioni perfettamente circoscritte, sono ripetibili in teoria, in pratica non certamente un uomo comune può farlo. Sicuramente in questo la dimensione del mondo-della-vita e quindi del senso ha poco spazio.

#### §16: Cartesio quale fondatore dell’idea moderna di un razionalismo obiettivistico e insieme del motivo trascendentale chiamato a diromperlo

Ad immagine di Galileo che aveva posto la pietra fondante per la rivoluzione scientifica, Cartesio muove anche lui la sua rivoluzione filosofica verso un razionalismo matematico la cui influenza, dice Husserl, sarà «poderosa». Pone quindi il _fondamento per cui la «filosofia debba realizzarsi come matematica universale»._

Cartesio si fa promotore ma non sviluppa fino in fondo la questione. Leibniz arriverà ad una più matura elaborazione. Husserl sembra raccontarci come spesso e volentieri la prosecuzione di una idea originale possa prendere binari imprevedibili, a volte negando e oscurando anche il nocciolo originale. Nonostante questo, certe idee possono comunque continuare il loro sviluppo e possono anche espandersi in settori che inizialmente non erano contemplati.

È questo il caso «di quell’idea che è stata colta e relativamente circoscritta per la prima volta da Cartesio»: è il caso della parabola di quell’idea che Cartesio per primo formulò nelle “Meditazioni” (i fondamenti radicali del razionalismo), che «nel loro influsso storico» avrebbero mostrato il loro intrinseco e innato controsenso: _all’interno dell’idea originaria del «razionalismo come aeterna veritas» era incluso, nascosto, la ragione del suo fallimento._

#### §17: Il ritorno cartesiano all’«ego cogito». Esplicitazione del senso dell’epoché cartesiana

Cartesio aveva tra le mani una scoperta che per la troppa complessità si è fatta sfuggire, nonostante abbia posto il nocciolo del problema nelle sue “Meditazioni”: forse non aveva ancora gli strumenti adatti per analizzarlo, non era sufficientemente autocosciente delle conseguenze di ciò che aveva formulato. Tentativo di Husserl di mostrare ciò che «si nasconde nel pensiero di Cartesio», nascoste da «ovvietà millenarie», che necessitano di uno sforzo ulteriore, di una lucidità più estrema.[^1]

Cartesio opera _un’«epoché scettica»_, degno di ogni filosofo che vuole sentirsi tale: 

> «questa epoché cartesiana è in realtà di un radicalismo inaudito, ...  perché investe anche il mondo-della-vita», viene messa in discussione anche l’esperienza stessa e quindi «tutte le formazioni di senso e di validità che si fondano sull’esperienza.»

Possiamo dire che alle epoche antiche mancava Dio e che Cartesio fa quindi un passo nel suo processo scettico, che Protagora e Gorgia non potevano fare, e che quindi salva “baracca e burattini?”

Io che opero l’epoché cartesiana non rientro tra gli oggetti di tale epoché: «sono escluso di principio dal suo ambito. ... Trovo così quel terreno apodittico che cercavo. ... Un dubbio universale si risolve necessariamente da sé.»

In tutte le cogitate che per me hanno validità d’essere, nel momento dell’epoché io mi pongo al di sopra: _non posso più partecipare_ a queste validità in maniera naturale ed istintiva. Piuttosto mi rimane la mia vita vissuta in cui il mondo è diventato fenomeno: tutto ciò che lo componeva è diventato mia “cogitationes” (nel momento dell‘epoché). Qui Husserl fa una distinzione e dice che «avremo una sfera d’essere assolutamente apodittica, inclusa nel titolo ego, e non una proposizione assiomatica come “ego cogito”.»

Husserl continua: «mediante l’epoché mi sono spinto» in quella sfera che precede tutto e che è quindi «premessa apodittica». Ma 

> «la possibilità della falsità viene esclusa soltanto se si riesce a una fondazione mediata ed assolutamente evidente che riconduca a quell’unica evidenza originaria assoluta» 

Quindi possiamo trovare qualcosa di non falso ma due condizioni: che sia mediata ed assolutamente evidente (cose che però non vanno separate ma di pari passo, non c‘è prima una e poi l’altra).

#### §18: L’auto-fraintendimento di Cartesio: la falsificazione psciologistica dell’ego puro

Il pensiero di Cartesio ha una duplice interpretazione: la prima, quella propria di Cartesio, la seconda, quella che si era spinta fino in fondo nel sottoporre all’epoché la totalità del pensiero. A riguardo quindi di questa mancata spinta Husserl dice che l‘interpretazione puramente Cartesiana _«viene svalutato attraverso la stessa interpretazione che Cartesio ne dà»_. Per Husserl l’epoché colpisce tutto dell’uomo, «non soltanto nella loro corporeità».
Cartesio è invece 
> «dominato preliminarmente dalla certezza di un mondo universale ed assoluto ... e dalla distinzione tra ciò che rientra nella sfera dell‘esperienza meramente sensibile e di ciò che, in quanto matematico, è oggetto del pensiero puro?» 

Penso che qui Husserl chiarifichi quello che lui _considera l’errore di Cartesio_: ma forse non è tanto un’errore quanto una ingenuità, una resistenza, una influenza storica in cui Cartesio vuole inserirsi, ovvero quella relativa alla riflessione Galileiana della matematizzazione della natura. In sostanza Husserl mette in chiaro che l’operazione Cartesiana del dubbio non comprende la totalità del pensiero, non considera la possibilità o l’impossibilità (quindi il dubbio) che si possa scindere in maniera netta la parte sensibile dalla parte logica: _Cartesio ha un «fine» e l’ego non è che un «mezzo» dice Husserl._

> «L’ego non è un residuo del mondo, è bensì la posizione assolutamente apodittica, che è resa possibile soltanto dall’epoché, dalla messa-tra-parentesi di tutte le validità del mondo». 
 
_L’anima non è un prodotto dell’epoché_, quanto piuttosto dell’atteggiamento del naturalista che operano sulle datità. L’ego invece non opera sulle datità ma ne è il presupposto che emerge dalla sospensione di giudizio sulle datità stesse. _Nelle meditazioni invece si sovrappongono ego ed anima_, e questo svaluta la scoperta cartesiana. _L’epoché è difficile da mantenere a causa dell’irruzione dell' «intelletto umano»._

#### §19: La prevalenza degli interessi obiettivistici in Cartesio come causa del suo auto-fraintendimento

Nonostante la «sovrapposizione dell’io psichico all’ego, confusione di immanenza psicologica ed immanenza egologica» le meditazioni cartesiane hanno un forte influsso sul pensiero filosofico a venire. Problema dell’obiettività del mie pensiero, della validità metafisicamente trascendente del pensiero: come avviene questa?

Cartesio inaugura un nuovo modo di fare filosofia puramente basato sulla sfera soggettiva. Tuttavia «Cartesio non si rende conto come sia impossibile che l’ego (il suo _io demondanizzato attraverso l‘epoché_) si presenti come tema del mondo, poiché tutto ciò che è mondano e quindi anche l’essere psichico proprio attinge il proprio senso appunto alle funzioni dell’ego»: insomma, _Cartesio non fa epoché fino in fondo_, non interroga l’ego puro, _perché ha uno scopo_[^2], quello di emulare Galileo nella fondazione delle scienze pure obiettive. Non indagando ciò, Cartesio non si pone il problema di come si passa dal mondo come fenomeno all’ego, quali sono le operazioni immanenti e localizzabili dell’ego.

#### §20: L’intenzionalità in Cartesio

In tutto questo quindi Cartesio si pone come studio della psicologia e a lui si deve una primordiale formulazione di quello che possiamo chiamare «intenzionalità», o «cogitatio». Tuttavia Cartesio dopo aver fondato il cogito _non si occupa più tanto di problematicizzare l’intenzionalità_. Piuttosto Cartesio si preoccupa di quella che Husserl chiama «teoria della conoscenza», ovvero _come dalle modalità dell’ego possa emergere una conoscenza obiettiva_, su questo Cartesio si concentra, ricordandoci sempre qual è in teoria _il suo scopo, ovvero affiancarsi a Galileo_. La conoscenza obiettiva però per Cartesio trascende metafisicamente l’ego, quindi è data e fondata al di fuori della fisica, in Dio.

# Discussione

_Melissa:_ Nella sezione §16 Husserl commenta Cartesio: per chiarire il significato del pensiero moderno si deve andare a vedere il ruolo della nuova psicologia, gene fondatore della filosofia odierna, emersa dal pensiero di Cartesio in parallelo alla nuova fisica emersa da Galileo. Si tratta di una nuova filosofia universale. Da un lato mostra quanto Cartesio sia il fondatore della filosofia moderna, dall’altro lo critica perché non rielabora compiutamente in maniera completa e sistematica il suo pensiero.

La filosofia nasce sia dalla scienza che dall’educazione. Viene sottolineato che Cartesio ne è il progenitore: è il fondatore del razionalismo, anche se questo reca in sé ciò che lo sradicherà, in una sorta di circolo vizioso.

Si passa all’epoché cartesiana nel §17: l’obiettivo di Husserl è cercare ciò che si nasconde nel pensiero di Cartesio, distinguendo tra ciò di cui Cartesio era cosciente e ciò che è invece nascosto. Identifica così i residui della scolastica e delle ovvietà millenarie. Per Cartesio la conoscenza filosofica si basa su un fondamento apodittico in cui non ci sia alcun dubbio. Cartesio inizia con un epoché scettica ed è ciò che un qualsiasi filosofo deve mettere in atto dice nella sua vita, dice Husserl. Questa epoché è di un radicalismo inaudito che investe le scienze e la matematica: è tutto il terreno della conoscenza che viene messo in discussione: si configura quindi come una critica alla conoscenza, dell’esperienza del sensibile e del mondo stesso. Il mondo ha un senso secondo Husserl secondo le nostre esperienze non indipendentemente da noi.

In discussione sono la formazione di senso e la validità che si fonda sulla esperienza. La critica della conoscenza obiettiva parte dallo scetticismo antico, il quale si configura come un agnosticismo, che crede di raggiunger un in sé razionale. Lo scetticismo antico non sfocia mai nel radicalismo, manca secondo Husserl il motivo principale cartesiano.

Cartesio non nega la validità di qualsiasi essere dice Husserl, infatti egli arriva all’ego, in quanto io sono colui che opera l’epoché: si viene quindi a trovare il mio terreno apodittico. Il dubbio universale sembra risolversi da solo: questo non riguarda solo l’ego ma anche i cogitata. Io operante dell’epoché.

Passando al §18, Husserl parte dall’ auto-fraintendimento che Cartesio ha di sè stesso. Due possibilità di concepire il suo pensiero e solo una riveste il carattere di obiettività. Cartesio non spinge fino in fondo il radicalismo del suo pensiero, non mette tra parentesi il mondo nel complesso e così facendo manca di coglier il mondo nel suo essenziale: questo porta alla luce un qualcosa di superficiale, svalutato dalle interpretazioni che Cartesio da di lui stesso.

Il problema è capire cosa chi sia questo io. Cartesio esclude nella descrizione dell’ego il corpo puro: questo perché Cartesio mira ad un fine predeterminato, e cercare di localizzare l’ego è un mezzo per raggiungere questo fine. Questo porsi un fine è un abbandono del suo radicalismo: l’ego non è un residuo del mondo ma è la sua condizione apodittica, c’è sempre un residuo che proviene dal corpo puro. Dopo questo procedimento non si può più separare dal corpo l’ego.

Non viene messa in atto una vera e propria astrazione. Husserl individua una frattura nelle meditazioni quando avviene l’identificazione dell’ego con l’anima pura, perché così si viene a screditare l’ego. Per secoli nessuno ha preso in esame il passaggio dell’ego a una vita esterna. Quello che Cartesio non può arrivare a considerare è che il suo ego non può avere di fronte a se tanti o molti io. Critica a Cartesio e nel mentre ci mette un po’ di roba sua. Cartesio non si chiede cosa sia questo ego puro. Parla di ego puro ma non lo spiega.

Husserl introduce poi il problema dell’intenzionalità nella sezione §20. Nelle meditazioni cartesiane questa rappresenta un frammento di psicologia, l’essenza della vita egologica.

Cartesio viene considerato padre sia dell’empirismo che del raizonalismo. Il razionalismo caratterizzato dal metodo per la conoscenza del mondo ma pensato come un in sè trascendentale. L’empirismo reazione allo scetticismo: il tratto essenziale di questa via è quella di cercare di rendersi conto di giungere al trascendente, non molto chiaro.

_Roberto:_ Husserl osserva la sfera del pensiero filosofico nell’ottica che ogni passo importante è sempre una doppia mossa: _una mossa che va a scoprire una certa linea di prosecuzione e contemporaneamente è una mossa a coprire_. Non si da una apertura senza una copertura.[^3]

_Alessandro:_ Riflessioni su appendice IV

_Roberto:_ Sta iniziando a lavorare sul tema dell’osservatore. L’osservazione singola è nulla, la probabilità la puoi ottenere quando fai tante misure. Una volta fatta la comparazione fai il valore medio. Il passaggio successivo è estrapolare la legge causale.

_Alessandro:_ Concetto di causalità cambia il suo dominio: passa da individuale a complessiva?

_Roberto:_ Husserl usa questi riferimenti alla vecchia fisica e alla nuova fisica per farci vedere come lui sta guardando alla crisi delle scienze. Uno dei nessi è l’idea di natura e conoscenza scientifica. C’è il ruolo dell’osservatore. Citando appendice IV «All’inizio dice la causalità, la dipendenza di qualsiasi evento ... della fisica agli inizi». Più avanti dice «non elimina la convinzione che ...»: anche se lavo- riamo per approssimazione tutto quanto segue l’effetto di causalità, solo che la casualità è vincolata a certe leggi nel suo complesso tipico. Possiamo cogliere le stabilità temporalmente determinate. Co,e se potessimo vedere soltanto quello che sta dentro.

_Alessandro:_ Cambia radicalmente il concetto di causalità: non causa effetto, è una causalità senza nesso?

_Alfonso:_ Non si parla più di causalità ma di una legalità, ma non è assoluta. Esistono oggi una fisica dove la causalità ha assunto una caratteristica non di tipo asso- luto e deterministico. Discorso di Leibniz. Nella nuova fisica esistono più strati di legalità legati alla scoperta del soggetto. Prima il concetto di probabilità non esisteva. Prima la fisica era una roba esatta. Questo non è possibile, perché esi- stono piani di causalità. È proprio il soggetto che ragiona probabilisticamente. È comunque una causalità che ci permette una conoscenza. Inoltre, il significato del termine “causalità” non è univoco.

_Roberto:_ Non si ipostatizza una realtà fissa: la legge può funzionare all’interno di un momento di stabilità dice Husserl.

_Alfonso:_ Il vecchio paradigma del “il mondo è questo le leggi ci sono perché so che c’è un principio nel mondo” posso risalire induttivamente da un effetto ad una causa nel senso statistico: man mano che accumulo dati. Alla nuova fisica appartiene un nuovo concetto di causa ed effetto che non è quello della catena: un livello di causa ed effetto in cui l’effetto stesso è stocastico, che è frutto di un processo stocastico in sé. Causalità si avvicina ad una indeterminazione scientifica fisica.

_Roberto:_ Ho l‘impressione che lui abbia dovuto tamponare a riguardo di una possibile obiezione sulla meccanica quantistica. Entra nel merito ma alla fine ne esce perché c’è qualcosa che non può essere ridotto, ovvero la psicologia.

_Alessandro:_  Riflessione sulla parte finale del appendice IV.

_Roberto:_ La nuova fisica ha permesso un progresso sempre maggiore nella conoscenza del mondo via via più microscopico, ma c‘è un momento di crisi perché è pur vero che il super esperimento ti apre un livello epistemologico, ti apre nuovi orizzonti ma questi sono separati dal mondo tuo quotidiano.

_Alessandro:_ Gli effetti nel quotidiano sono molto delocalizzati temporalmente.

_Alfonso:_ Husserl non poteva prevedere l’esistenza dei computer quantistici, non vedeva una utilità pratica della meccanica quantistica. Non è tanto una questione di distaccamento. In tutto questo, c’è una sorta di moltiplicazione delle fisiche possibili: non tutto riconducibile a un tipo-legge. Ci sono le varie legalità che hanno un senso nel loro dominio.

_Roberto:_ Husserl afferma una posizione non positivistica ma cerca di non rompere con la scienza: la scienza è in crisi perché slegata dalla filosofia e ha successo perché è sempre più tecnica legata ai metodi, i quali hanno permesso che l’umanità si disumanizzasse: questo, in sintesi, è ciò che ho capito di Husserl fino ad ora.

_Alfonso:_ Se prima si poteva pensare di ridurre tutto alla fisica o alla biologia, oggi anche un biologo può studiare il suo fenomeno senza dover ricollegare tutto ad un unica scienza unificatrice, le scienze funzionano per sé perché funzionano nella loro legalità, la crisi nasce perché non si sente più il bisogno di ricondurre il tutto ad uno.

_Alessandro:_ Cosa intendi per uno? 

_Roberto:_ Uno come sistema.

_Alfonso:_ Uno come principio. Non si pensava di poter avere una realtà formata da strati diversi con legalità autonome.

---

[^1]: Perché Husserl parla di epoché e non di dubbio in riferimento a Cartesio stesso?
[^2]: Husserl non ce l'ha? Sì, ce l'ha, e lo ha messo in luce all'inizio del saggio, direi.
[^3]: E questo è legato anche alla nota precedente, critica il fatto che Cartesio abbia uno scopo, ma anche lui non è da meno, nonostante forse sia più onesto nell'evidenziarlo sin da subito.
