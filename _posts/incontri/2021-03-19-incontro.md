---
layout: post
title:  Appendici V -- IX de "La crisi delle scienze europee" di Edmund Husserl
date:   2021-03-19 11:40:16
tags: gruppolettura
description: Tale incontro si è tenuto il giorno 19 marzo 2021. È stata letta la SECONDA PARTE de "La crisi delle scienze europee e la fenomenologia trascendentale", capitoli dall’ §16 al §21, pag. da 102 a 110 e la appendice V <a href="https://www.ilsaggiatore.com/libro/la-crisi-delle-scienze-europee-e-la-fenomenologia-trascendentale-2/">dell’edizione il saggiatore</a>.

---

Relatore principale: Melissa
Relatore appendice: Alessandro

## Riflessioni personali

#### Appendice V ai §16 sgg

«Cartesio ricomincia da capo»: promuove per primo una epoché radicale, come nessuno altro aveva fatto prima. C'è una _insoddisfazione per la professionalizzazione e parcellizzazione della filosofia_ filosofia che si fa scienza. Importanza di quelli che sono i «fondatori originari delle nostre intenzioni di pensiero» nelle modalità con cui pensiamo oggi. «Modi diversi della nostra ascendenza»: siamo al contempo _«eredi» e «scolari»_ nella nostra riformulazione e sviluppo. E in questo ciclo noi continuiamo quello posto dai predecessori nelle loro intenzioni, «rinnoviamo l’intenzione», lo spunto, pur in maniera imperfetta. 

> «Ogni filosofo deve obbedire all’esigenza di non assumere le formazioni concettuali dei precedenti filosofi in un senso tradizionale, ma di cercare di attuare la loro intenzione a partire da sè ...: Cartesio ha preso sul serio questa esigenza».
 
Cartesio è colui che in realtà porta all’estremo questa tendenza, la scava più in profondità e mostra come la messa in discussione di tutto si possa porre una base per la filosofia, che è da individuare quanto più solita ed indiscutibile.

> «... comprendiamo come la filosofia, che deve pur aver avuto un inizio, in tutte le evoluzioni storiche resti filosofia proprio perché il progetto più originario è una intenzione di nuovo genere che cerca di attuarsi in tutte le diverse forme tentate.» 
 
Non c‘è un po’ quel principio Heideggeriano della morte della filosofia in questo passaggio? «Cartesio ha preso sul serio questa esigenza», ovvero di quella di riflettere con sguardo critico e scettico che riguarda le origini e la storia del pensiero fino a lui in base soltanto alle sue capacità esperienziali, e quindi anche contingenti aggiungo io. _L’intenzione filosofica_ di Cartesio è duplice e si intreccia su due piani che non possono essere separati: quello _storico e quello personale_. Il primo però non «è una generalità che può essere attinta empiricamente»: da solo, il piano storico è fittizio alla nostra impressione quotidiana.

> «Nell’epoché io sto al di sopra di tutte le validità e di tutte le verificazioni che sono pretese e fondate umanamente»: «l’epoché abbraccia anche il mio essere umano»! 
 
Questo Cartesio non lo fa, credo. «Io non giudico in quanto uomo nel mondo bensì in quanto ego»: l’ego è su un livello superiore di presupposizione rispetto all’umano.

Domanda spontanea allora segue: «come fa l’anima a distinguersi dall’ego?» Il problema di Cartesio è che ha già uno scopo, quindi assume già in anticipo una verità definitiva, almeno secondo Husserl. Husserl qui accusa che Cartesio riguardo alla questione della definitività, alla base del suo scopo e per cui non ha portato fino in fondo l’epoché: _la definitività non può essere presa a priori neanche essa_, è un elemento del mondo. «Cartesio non si accorge dell’errore di attribuire all’ego il modo di essere una defintività mondana, come fa la scienza obiettiva (idealizzante) nei confronti del mondo-della-vita idealizzato»: _insomma Cartesio cristallizza questo ego in una mondanità_ come la matematica cristallizza la conoscenza e l’epistemologia? Come possiamo parafrasare meglio questa questione del mondano, che mi sembra cruciale?

Problema della nuova prassi dovuta al vivere nel mondo ove si applica il metodo scientifico: come siamo cambiati nell’atteggiamento? «Una finalità che logicizza il mondo», afferma Husserl. Per avere una vera scienza, ovvero un teoria della conoscenza scientifica è necessaria « una indagine scientifica di nuovo genere riferita al puro mondo della vita pre-scientifico che va sostituito alla logicizzazione idelizzante». Per fare questo occorre una 

> «duplice epoché ... porsi al di sopra del-mondo-della-vita e porsi al-di-sopra-di-tutte-le-scienze, invece di vivere scientificamente»

È insomma, un ribaltone, per attuare una scienza che possa essere teoria della conoscenza _non possiamo comportarci come si comportano gli scienziati ad ora_, immersi completamente nel loro mondo scientifico. «Il mondo-della-vita rimane comunque il sottofondo di validità di tutti i progetti conoscitivi», «si opera l’epoché per concepire la forma essenziale di un mondo possibile in generale.» « L’essere del mondo in generale diventa un essere liberamente in sospeso» perché «l’essere del mondo diventa problematico». _L’epoché cartesiana ha come presupposto la certezza d’essere del mondo, ma non l’epoché di cui parla Husserl, «l’epoché trascendentale»._ Questa certezza d’essere è ciò su cui si fonda praticamente il tutto del mondo: _l’epoché “debole” si astiene a «qualsiasi critica che si proponga di decidere dell’essere e del non-essere» (Severino?)_: ogni tipo di sospensione ed epoché agisce nel terreno della certezza d’essere del mondo e in quanto tale questa quindi risulta un presupposto. Il senso delle decisioni si fonda a partire da questa certezza d’essere del mondo: questa è la forma delle cose del mondo e dei problemi pre-scientifici. «La scienza costitutisce una prassi particolare sul terreno della certezza del mondo: la prassi della teoria.»

#### Appendice VI ai §16 sgg

Husserl fa un resoconto del movimento concettuale della I Meditazione di Cartesio: Cartesio ritiene di avere a disposizione una «grande scienza», che è la geometria e le cui proposizioni geometriche hanno validità indipendentemente dalla realtà “vera”, la fisica invece pretende di applicare l’obiettività della geometria pura al piano reale, e le cose in tal caso cambiano radicalmente. A questo punto Cartesio ricorre a Dio per chiudere questo punto, per far sì che questa obiettività oltrepassi il solo ambito geometrico e sfoci anche nell’ambito naturale. Secondo Husserl, Cartesio «non rivela la differenza tra gli assiomi matematici e le intuizioni intellettuali mediate della matematica», le considera tutte false. Trova imperfette l’esperienza e la conoscenza quotidiane ed è _guidato da un ideale di un’autentica conoscenza scientifica_: «occorre soltanto un controllo: gli assiomi matematici sono proprio immediatamente apodittici?» «Come possiamo attingere sistematicamente la totalità degli assiomi ultimi per l’universo dell’essente?» Cartesio però non segue questa strada, afferma Husserl: per Cartesio la «conoscenza è un’operazione interiore». Ma quale apoditticità giustifica la trascendenza alle immagini della nostra esperienza (e quindi dell’aprioristicità della matematica)? _Validità trascendente e obiettività sono sinonimi._

«Il problema del metodo della vera scienza subisce una trasformazione»: _gli assiomi non sono più i fondamenti perché essi invece esercitano una funzione obiettivante e necessitano quindi di essere applicati al di fuori del loro perimetro stesso di definizione, il mondo astratto_. _Questo sposta e trasforma anche il fondamento ultimo della conoscenza: nella formulazione iniziale (pre cartesiana direi) «tutti gli assiomi sono fondamenti apodittici ultimi», ma dopo Cartesio che ha affermato la centralità del soggetto come conoscente, emerge il problema della «validità trascendente» (aka problema dell‘obiettività) e «sorge una nuova apoditticità: l’apoditticità dell’ego»._[^1]

Alla base di tutto questo capovolgimento c’è la scoperta dell’io puro di Cartesio: ma mi sorge una domanda: è una vera scoperta? O è una invenzione? Una terminologia? Ad ogni modo Cartesio ne è un po’ scosso, non sa bene come manipolarla, come gestirla, tale scoperta. La domanda successiva da porsi, secondo Husserl, è la seguente: i giudizi che si riferiscono a questo ego cosa sono, anch’esse premesse? Per Cartesio anch’essi hanno una fondazione apodittica. E qui, secondo Husserl sta un _«deplorevole fraintendimento»_: quello che lui affermava come dubbio universale, in realtà non poteva essere tale perché la certezza del mondo «permane persino nella sua apoditticità»: è questo che la rende infatti apodittica. La sua fu una «epoché dall’essere dell’intero mondo.» _Un tentativo di dubbio universale è impossibile senza considerare un io che lo opera_, secondo la visione di Cartesio: l’io non può porre il suo non essere e questo è «apoditticamente vero». _E il suicidio?_ Il mondo continua a valere nonostante la mia epoché.

_L’epoché come «metodo cartesiano depurato»_ è una distinzione tra la vita naturale ed ingenua e la vita pura in quanto vita dell’ego [^2]: prima dell’epoché non c’è scissione tra essere dell’esperienza (senza rielaborazioni obiettivanti?) e l’essere dell’esperito: l’esperienza è parte integrante del mondo. L’epoché genera una scissione, le mie esperienze si «trasformano in validità d’essere» e così io colgo il mio puro essere, a cui do il nome di ego che da validità a quella connessione (ma lo fa in modo ingenuo e naturale al di fuori dell‘epochè soltanto): ogni qual volta faccio esperienza faccio anche obbligatoriamente esperienza di me che la faccio: c’è quindi un limite di praticabilità dell’epoché, l’ego che la produce. Perentoriamente afferma Husserl: «È questo di fatti il punto pericoloso». La posizione del non essere sembra impedire la possibilità di qualsiasi essere: ma l’epoché non ha il compito di stabilire e discriminare l’essere e il non-essere ma quella di scoprire l’io puro, ciò che è apoditticamente indubitabile. L’epoché _non è un qualcosa che si subisce_ e che quindi separa ciò che noi esperiamo, _ma è una operazione fatta in prima persona e in questa operazione trovo ciò che è apoditticamente evidente_, ovvero che questa operazione può avvenire soltanto per mezzo di un soggetto che la opera. La conclusione quindi è 

> assume una validità d’essere apodittica l’io dell’epochè, ma non l’io umano». 
 
L’epoché continua ad agire sulla posizione e sull’esperienza ingenua, mentre l’ego dell’epoché non fa parte del mondo, non è una sua esperienza quindi!

#### Appendice VII al §18

Fondamento della scienza deve avvenire su una discussione e una riflessione «sull’agire teoretico soggettivo». _Come emerge l’obiettività dalle elaborazioni intellettuali?_ «Come può l’azione psichica che chiamiamo intelletto garantire una obiettività extra-psichica?» Ad ora l’unica fondamenta della scienza è una fondamenta soggettiva. Segue un po’ uno stesso ragionamento riguardante il dubbio estremo e la conclusione nell’esistenza di un ego che pensa, della scoperta di una «soggettività trascendentale». Cartesio non ha visto questa transizione (che abbiamo descritto più nel dettaglio nella precedente sottosezione) e trasformazione dell’io cogitante.

#### Appendice VIII al §18

Cartesio scopre questo io e subito lo sovrappone all’anima, con la persona umana, in altre parole sovrappone il mondo al cogitatum. Qua dice che io sono l’esperito delle mie esperienze contraddicendo quello che avevo concluso precedentemente (non chiaro). Tentativo di una costruzione di una «comunità egologica: ... ogni io si monadicizza e costituisce il suo noi tutti monadico». Non chiaro...

#### Appendice IX al §20

Cartesio _non avverte la molteplicità delle prospettive_ con cui vengono rivelati i dati esperienziali: non distingue tra _prospettive sinteticamente unitarie_ e le _prospettive immanenti_. È il giudizio secondo Cartesio che determina il modo con cui viene colta, ma a cosa esattamente fa riferimento il giudizio se non c’è distinzione prima di esso? Il contenuto del giudizio è già ciò che ci appare alle coscienza nella modalità della certezza: il giudizio non costituisce l’intenzionalità.

## Discussione

_Roberto_: Appendici un po’ più sincere e dirette. Intenzione è prendere il dialogo tra Galileo e Cartesio per svolgere una riflessione che forse si pone in maniera astorica: prodotta sì storicamente ma rinvia ad un problema che si può ripresentare nel corso della storia umana: tentativo galileiano della matematizzazione del mondo e Cartesio nascita della tradizione del soggetto conoscente. Lo scavo Cartesiano incontra delle rocce che non riesce a scalfire
Appendice V: Insoddisfazione di Husserl è verso la _proliferazione del numero di “Filosofie”_, che incarnano la crisi della filosofia. Il modo di reagire di Husserl è tornare alla storia ma non alla cronologia: c’è una questione generazionale, ma nel rapporto tra filosofi c’è sia qualcosa che cambia ma anche un elemento di continuità, ed è ciò che interessa ad Husserl. Introduce il concetto di “intento filosofico”: lo scopo della filosofia è il rinnovamento dell’intento filosofico incarnato dai filosofi predecessori. Cartesio se la prende non solo con la scolastica ma anche con la scienza galileiana. 

L’intenzione ha un terreno già dato ed è il terreno del mondo della vita. Come passare da una conoscenza pre-filosofica ad una pienamente filosofica? Discontinuità tra dato intenzione e autità del mondo della vita: due margini su cui avviene l’impresa filosofica. Scopo della filosofia è comprendere anche la realtà dell’illusione, ciò che si presta come ambiguo in prima battuta, cioè le prime impressioni. La possibilità di dubitare: mettiamo in discussione tutto ma non il momento stesso di quando dubitiamo. Il dubbio non vuol dire che tutto ciò che ho davanti è falso, _ma non esprimo un giudizio, la sospensione del giudizio_. Non dando giudizio non assume una realtà: rimane in uno stato di possibilità. Questa operazione può essere fatta su tutto tranne che sull’ego che fa l’operazione (su alcuni elementi si): un punto solo viene escluso, ovvero l’ego puro colui che svolge l’operazione. È fuori dal mondo anche di quello del mondo della vita.

Epoché dalla scienza: è la domanda filosofica, la domanda cartesiana depurata dalle influenze che Cartesio poteva avere all’epoca. È qualcosa di molto lontano da Galileo. Si sospende anche la storia, è uno sguardo fuori dal tempo. E così possiamo anche guardare alla scienza. La critica che si riferisce a Cartesio può essere riassunta come “è stato troppo cauto”. L’idea della definitività è un elemento storico dell’umanità e quindi rientra nel mondo. Da Cartesio in poi è possibile una sospensione del mondo radicale non solo dal mondo della vita ma anche da tutte le scienze. _L’essere del mondo diventa problematico,_ è una storia tragica quella che si inaugura con Cartesio.

Nell’appendice VI rilettura della meditazione di Cartesio: rilettura volta a scoprire l’Io puro da cui si muove il dubbio. Ricorrere a Dio è motivo di debolezza. Riconoscere che questo modo di procedere la conoscenza allora tutto il resto ne è conseguenza. Husserl scopre una nuova apoditticità, l’apoditticità dell’ego.
In questa ricorsività dell’epoché che si da il soggetto conoscente, che il soggetto conosce: è una oscillazione, sospensione e caduta. Il momento della caduta non è mai definitiva perché porta inevitabilmente all’insoddisfazione.

_Il compito della filosofia non è determinare il vero ma è quello di riscoprire l’io conoscente._

_Melissa_: La doxa ha un suo dominio di realtà hai detto, Roberto. Platone fa la differenza tra filosofo e il filodosso (?): amante del sapere e amante dell’opinione. Il filosofo però comunque non riesce mai ad abbandonare il dominio della doxa.

_Roberto_: Come può l’azione psichica che rimane non-indagata della facoltà dell’intelletto, come può garantire una obiettività extra-psichica? Devo dire quello che sto accadendo nella mia mente mentre osservo il mondo: è il secondo ordine della cibernetica.

_Alessandro_: due binari: epochè trascendentale e soggettività trascendentale. Questione della scoperta.

_Roberto_: è una scoperta perché ha agito in sotteranea fino all’inizio della filosofia e la scoperta è la ripresa di quella intenzione ed una ripresa svolta in maniera radicale

_Alessandro_: è una ripresa anche consapevole in maniera più profonda. È quasi una rivelazione?

_Roberto_: termini greci che non ho capito: nella filosofia greca quel te stesso era un te stesso della tua persona che vive questo tempo: _scopri qual è il tuo posto in questo mondo,_ vivi nel modo più degno della tua natura. _Qua non c’è etica, c’è soltanto conoscenza._ Il te stesso di Husserl non è un io ma è una soggettività ma è l’operatore dell’epoché.

_Melissa_: Conosci te stesso ha un forte rapporto con il mondo dell’aldilà.

_Roberto_: _La conoscenza si è emancipata dalla morte_, conoscenza pura. La conoscenza può essere considerata anche da aspettative di durata, il discorso greco si svolge a questo livello: vivi una vita dignitosa consapevole che sei mortale, e che al di là c’è il destino. Qua invece c’è la questione che _grazie all’intelletto hai l’op-portunità di tirarti fuori da tutto pure dal tuo essere mortale._ È un movimento di uscita di sospensione ma poi si ricade nel mondo della vita. La modernità è l’epoca della secolarizzazione.

_Melissa_: “Conosci te stesso” nel “Protagora” di Platone: ma va oltre “conosci te stesso e nulla di troppo”.

_Alessandro_: Questione del suicidio

_Roberto_: non posso mettere in discussione il fatto che esisto a prescindere che sono un corpo vivente, potrei essere una simulazione e continuare a fare epoché. Husserl mette a tema la secolarizzazione del “conosci te stesso”, ovvero l’ego puro. La domanda : può essere che l’epoché estrema sia il suicidio? pone in discussione il sottofondo di validità di tutti i progetti conoscitivi. Riflessione poi degli esistenzialisti francesi. _L’operazione di epoché è più potente del mondo della vita stesso._

_Alessandro_: esperienza dell’ego trascendentale non è mai diretta ma indiretta, è da una operazione

_Roberto_: sì. a proposito della questione della comunità: in colui che ritengo che sia in grado di operare l’epoché: in lui riconosco un ente che riconoce la soggettività e mi co-determina. sprazzo di etica: con lui non posso entrare in commercio, entra in gioco il discorso dell’umano del bestiale e del disumano. il transumanesimo mette in discussione questo meccanismo.

_Alfonso_:Distante nella questione del telos e delle generazione. la cosa più bella: della comunità: è l’unico momento in cui si esce dal soggettivismo. Husserl vuole dire tutto dipende dal soggetto, ma come faccio “io” sono io questa persona qui o c’è qualcos’altro fuori di me? _Husserl potrebbe essere un solipsista: ma questo era l’errore cartesiano: l’io era ancora una persona e non uscissimo dalla ricorsività dell’io._ Husserl dice che esiste il mondo, è _il mondo la vera scoperta dell’epoché_ (non posso dubitare dei sensi se fa caldo fa caldo se fa freddo fa freddo) da cui nasce la possibilità dell’ego e di tutti gli altri ego. gli ego nascondo dal mondo-della-vita e si fondano gli altri ego. Husserl salva il noi della co-soggettività: l’io di Cartesio è puramente astratto non vive, non c’è vita nell’ego di Cartesio. _Pierce_ diceva la stessa cosa, era un po’ più brillante di Husserl: la scienza è una _questione di soggetti interlacciati fra di loro che commerciano nella conoscenza._ Pluralizzazione monadica: è fondamentale. Volgiamo salvare il mondo ma se il mondo non è fatto di io che commerciano che vogliamo salvare? È così che si salva il soggetto. Attenzione però _perché anche Husserl come Cartesio aveva uno scopo._

Sul suicidio e sulla morte: se chiediamo che l’epoché assoluta sia il suicidio pensiamo che sia una filosofia della morte. La vera conoscenza non può stare nell’auto-mortificazione. Lui voleva salvare la vita ma nella razionalizzazione radicale alla fine si arriva al suicidio che è un po’ un controsenso.

_Roberto_: L’orizzonte è ciò che mi si presenta davanti: in questo orizzonte mi si presentano gli altri. Da qui si elabora la capacità di entrare in relazione e costituire rapporti significativi. In termini antropologici, concetto del dono di Marcel Moss (?): non ci si scambia sostanze inerti: producono un obbligo di ricambio. C’è un principio alla base: il ricevente è riconosciuto come un pari. questo commercio indica una costruzione comunitaria.

Sulla questione del suicidio e della morte aspettiamo un attimo nel momento psicologico. Anche il mondo della vita è un’operazione: potrebbe esserci un mondo della vita artificiale? Andando oltre ad Husserl.

_Alfonso_: Quando Husserl parla di soggetti non credo parli di etica: Kant soggetti non come mezzi ma fini e il mondo di Kant è tutt’altro che mondo della vita. La questione dell’inter-soggettività diventa etica e del dover essere e non ha una fondazione ontologica. Mentre in Husserl è ontologicamente che la conoscenza si forma come commercio, è ancora più radicale: ed è forse per questo che si può fondare un’etica.

[^1]: Passaggio fondamentale secondo la mia opinione 
[^2]: Non è un po‘ una distinzione simile a quella relativa alla mente bicamerale?
